# Agenția de Guvernare Electronică

## **Cine suntem?**

Agenția de Guvernare Electronică (AGE) este instituția publică în
subordinea Guvernului, creată în 2010, care urmăreşte beneficiul public
prin aplicarea Tehnologiilor Informaţionale şi de Comunicaţii în vederea
îmbunătățirii calității vieții cetățenilor, inclusiv prin modernizarea serviciilor
publice electronice. AGE este promotorul principal al e-Guvernării şi al
iniţiativelor de transformare sectorială, funcționând ca un catalizator
al interacțiunii dintre Guvern și cetățeni prin platforme și tehnologii
electronice inteligente. 

## **Ce facem?**

**AGE asigură:**

- eficientizarea guvernării prin tehnologie  
- coordonarea și implementarea strategiilor și politicilor publice  
  în domeniul transformării digitale  
- modernizarea tehnologică a serviciilor publice  
- transformarea digitală a administrației publice  
- dezvoltarea societății informaționale

## **Care sunt obiectivele noastre?**

AGE pune în centrul activităților sale cetățeanul și beneficiile acestuia ca
urmare a interacțiunii online cu instituțiile statului: reducerea birocrației;
minimizarea costurilor; eliminarea hârtiei; mai multă transparență; sporirea
performanței și calității serviciilor publice; productivitate mai înaltă a
proceselor; economisirea timpului,accesibilitate pentru toate grupurile de
cetățeni, acces la informații de la autorități, operarea plăților reciproce;
nivel de siguranță avansat; mijloace electronice mereu disponibile pentru
exprimarea opiniilor, depunerea reclamațiilor și petițiilor și exercitarea
tuturor drepturilor civile în regim online. 


**<center>Principiie de care ne conducem:</center>**
Centrare pe cetățean - Simplificare și standardizare - Utilizarea soluțiilor TIC

!!! note "e-Servicii înseamnă:"

    Servicii oferite cetățenilor de către instituțiile statului, prin intermediul
    tehnologiilor informaționale. Principalele avantaje pe care le prezintă
    accesarea online a serviciilor sunt rapiditatea și accesibilitatea. Serviciile
    publice online permit accesarea imediată a informațiilor și disponibilitatea
    acestora oricărei persoane care dispune de acces la internet.

##**Moldova digitală**
**pe care o edifică pas cu pas echipa AGE înseamnă:**

- regândirea proceselor
- simplificarea procedurilor
- eliminarea documentelor și serviciilor depășite
- revizuirea cadrului normativ
- raționalizarea prin consultare și implicare a cetățenilor
- automatizarea proceselor
- integrarea sistemelor
- schimbul de date
- multiplicarea canalelor de interacțiune
- crearea platformelor electronice